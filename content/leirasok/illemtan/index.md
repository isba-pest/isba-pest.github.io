---
title: "Illemtan"
categories:
    - Leírások
---

## Dojó-ban

- Az edző terembe belépéskor és kilépéskor a somen felé meghajlással üdvözlünk.
- Ha edzésbe szeretnék bekapcsolódni a tatami szélére seizában való üléssel várom, hogy az edzés vezető felém való meghajlással be engedjen az edzésre, ezt szintén egy meghajlással köszönöm meg.
- Az edzésen mindenki felé meghajlással közeledek és tisztelettel beszélek.
- Az edzésen a gyakorlás kezdete előtt és végén a társam felé meghajlással köszönöm meg, hogy segített az edzés munkám sikeres végrehajtásában.
- A somen tisztelet adásakor az edzés vezető utasításait követem.

## Vendégségben

- Ha belépsz egy japán házba, egyből rakd le a cipőidet az ajtó elé, és figyelj arra, hogy a cipők orra mindig az ajtó felé mutasson. Utána a házigazda adni fog egy pár papucsot.
- Ha egy olyan szobába lépsz, ahol tatami padló van, vedd le a papucsot! Arra csak mezítláb vagy zokniban léphetsz.
- Ha az illemhelyiségbe akarsz menni, akkor tedd le a papucsot az ajtó elé!
- Sose fújd ki nyilvánosan az orrod, mindig keress egy helyet, ahol nem látnak!
- Ha belépsz a szobába, ne ülj le akárhová, várd meg míg megmutatják, hogy hová ülj.
- Mindig vigyél ajándékot!

## Asztalnál

- Amikor leülsz az asztal elé, mondd ezt: „itadakimasu” (~ köszönöm, hogy megvendégelnek, köszönettel elfogadom).
- A végénél gochisosama (deshita)-t kell mondanod (~ köszönöm az ételt).
- Természetesen pálcikát kell használnod az evéshez.
- Az éttermekben egy közös tányérra rakják az ételt, az elején vedd el, ami neked kell belőle, utána ne turkálj benne és természetesen ne rakd vissza.
- Illik megenni mindent, ami a tányérodban van (főként a rizst).
- Ne beszélj wc-ről és egyéb hasonló témákról!
- Ha végeztél, igyekezz visszaállítani az eszközöket az eredeti helyükre ( a tányérokat az asztal közepére, a pálcikákat a szalvétára…).
- A rizses tálkát közel kell helyezni a szánkhoz, úgy csipegessük az ételt!
- A végén ne hagyj egyetlen rizs szemet se a tálkában, mert udvariatlanság.

## Ivási szokások (alkohol)

- Ha kiürül társad pohara, tölts neki még.
- Ha valaki tölteni akar neked, és még nem ittad meg, akkor gyorsan idd meg és nyújtsd felé a poharad.
- Ne igyál mielőtt meg nem kapja mindenki a poharát és el nem hangzik a ’kampai’!
- Természetesen nem ajánlatos lerészegedni.

## Egyéb

- Ha átnyújtasz valakinek egy névjegy kártyát mindenképp két kézzel nyújtsd, ugyanakkor kettővel vedd el, ha adják. Jól nézegesd meg, mert ez az érdeklődés jele. Ne rakd el, amíg a kártya tulajdonosa jelen van. És természetesen ne firkálj rá!
-  Ha belépünk egy irodába, akkor is elnézést kérünk, ha minket hívattak.
- Bárhova elutazunk, illik mindenkinek ajándékot hozni, de csak kisebb apróságokat, például kulcstartót.
- A pénzt nem illik mutogatni, ugyanakkor bánjunk vele finoman.
- Ha pénzt adunk másnak, bankból újonnan vett pénzt adjunk, tiszta borítékban.
- Mások előtt nem mutatják ki, hogy szomorúak vagy mérgesek. Nincs mások előtt sírás, pláne ha férfi vagy.
